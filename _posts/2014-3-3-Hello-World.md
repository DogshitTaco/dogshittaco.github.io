---
layout: post
title: Tolerans
published: true
---

Att vara tolerant betyder för mig att _acceptera att andra människor är annorlunda än sig själv_.<br/>
Det kan röra sig om IQ, hudfärg, etnicitet, ålder, åsikter, kön, vikt, längd.<br/> 
**Det spelar ingen roll.**<br/>
**Vi är alla olika, och tolerans är att acceptera detta.**<br/>
<br/>
Att sitta och hålla med andra med samma åsikter som en själv och dunka varandra i ryggen och tycka man är präktiga är **INTE** tolerans.<br/>
<br/>
Att dra fram rasist/kommunist/troll -korten så fort man inser att man inte har några vettiga argument att komma med i en diskussion med en oliktänkande är **INTE** tolerans.<br/> 
Då har man förlorat hela diskussionen.<br/> 
Och mitt intresse.<br/>
<br/>
Ni som tycker er ha tolerans kanske ska fundera på detta.<br/>
<br/>
Tycker ni inte samma sak som jag är det helt ok.<br/> 
Jag accepterar detta. <br/>
Jag kan försöka förstå hur ni tänker, för jag vill förstå världen och människor omkring mig. <br/>
Men det är inte säkert att jag kommer hålla med dig ändå när jag förstår hur du tänker.
<br/>
<br/>
Jag gillar att diskutera. Höra andras tankar och idéer. Vidga mina vyer.<br/> 
Men ibland träffar man på folk som inte klarar av att diskutera. Som faller till fruktansvärt låga nivåer.<br/> 
Det är tråkigt.<br/>
Jag har noll tolerans mot vissa saker. Buggar i mjukvara som jag själv orsakat till exempel.<br/> 
Eller folk som sprider rent hat. Deras åsikter är inte värda någonting för mig.
<br/>
Säg till exempel att du är med i en diskussion med folk du vet är SD motståndare. Man ifrågasätter vissa saker dom skrivit. Är nyfiken på hur dom resonerar.<br/>
Plötsligt får man höra att man låter som en SD politiker.<br/> 
Man fortsätter ifrågasätta. Plötsligt är man en rasist.<br/>
Då anser jag att dom sprider hat. _För inte är det att sprida kärlek om man kallar någon för det man hatar._<br/>
Och då ger jag **INGENTING** för deras åsikter.<br/>
Jag tolererar dock att dom har dessa åsikter. Jag bara slutar att svara och lämnar diskussionen.<br/>
Intresset att diskutera med dom är släkt.<br/>
<br/>
<br/>
Jag skriver ner mina tankar här på min blogg i hopp om att väcka funderingar i andra som läser det. Att människor rannsakar sig själv och tänker efter om dom kan vara lite mer toleranta.<br/>
<br/>
Visst, man kan tycka och vråla ut att saker och ting är åt helvete i samhället.<br/> Integrationen, politiker, tiggeri, SD, AFA eller vad det nu må vara. Men om någon annan är av en annan åsikt, är det inte bättre att försöka förstå varför än att idiotförklara eller drypa hat över dom? Tänk om man har missat några viktiga saker som faktiskt kan få en att ändra åsikt?<br/> 
<br/>
Jag har inte många bergfasta åsikter. Och jag omvärderar en åsikt om jag får ny relevant fakta. Ibland blir åsikten starkare, och ibland svagare.<br/> 
<br/>
Hade alla varit lite mer toleranta, så tror jag att världen hade varit en mycket bättre plats.<br/>
<br/>
Sedan finns det tyvärr många som tror att man är för SD bara för att man har samma åsikt som dom i någon fråga. 
Eller när man ifrågasätter rent skitsnack om SD (eller andra saker).
Jag ifrågasätter visheten i att sprida vidare allt skit man hittar om något man inte tycker om, speciellt om det visar sig vara osanning.

För vad händer när folk upptäcker att det är en massa lögner man har spridit? Dom börjar ifrågasätta även det som har varit sanning. 
Till sist tror dom att alla negativa saker är propaganda och lögner. Och det är inte bra.

Jag tycker det är viktigt att tänka själv och inte blint lita på saker som står i Aftonbladet/Expressen/InteRasistMen/Exponerat osv.

Och det är viktigt att ifrågasätta. Om man inte är nyfiken och utmanar sina egna och andras åsikter riskerar man att stagnera i tänkandet.
Har **DU** tolerans?<br/>
<br/>
[Lite mer om tolerans](http://slatestarcodex.com/2014/09/30/i-can-tolerate-anything-except-the-outgroup/  "Lite mer om tolerans")

<!--![_config.yml]({{ site.baseurl }}/images/config.png)-->
