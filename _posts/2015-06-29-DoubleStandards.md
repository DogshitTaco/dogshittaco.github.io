---
layout: post
title: Double Standards 
published: true
---

### Dubbelmoral
Det har varit mycket regnbågar i sociala medier på sistonde.<br />
Jag tycker att det är jättebra att homo äktenskap får samma juridiska status som hetero äktenskap.<br/>
<br/>
En sak som jag tycker är mindre bra, är att folk tycker att det är helt ok att tvinga präster - mot deras tro - viga homosexuella.<br />
Det finns präster som är helt ok med att viga homosexuella, men det finns även de som inte är det.<br/>
<br/>
Jag har sett befängda påståenden om att det inte finns några fromma präster som kan tänkas se detta som en samvetsfråga, utan att prästerna äcklas av homosexualitet och är arroganta.<br/>
<br/>
Men betänk detta:<br/>
Om man är av tron att utövandet av homosexualitet (gamla testamentet fördömer sodomi rätt starkt) kommer att fördöma någons själ för all evighet, är man verkligen villig att hjälpa någon att fördöma sig själv?<br/>
<br/>
Det arroganta i denna fråga är i mina ögon att spotta på någon annans tro. Att säga att deras tro är trams. <br/>
Att tro att homosexualitet är en synd skadar ingen. Så länge prästerna inte börjar skära halsen av dom, dränka dom, begrava eller elda upp dom levande.<br/>
Men det pysslar inte protestantiska präster med längre.<br/>
<br/>
Många personer som fördömer präster som inte är villiga att viga homosexuella har samtidigt inga som helst problem att ge stöd åt barnmorskor som vägrar göra aborter.<br/>
Detta finner jag ytterst märkligt!<br/>
För prästerna är det ju lika hemskt att fördöma någon för all evighet som att ta någons liv.<br/>
I princip ber man ju prästerna att utföra en form av dödshjälp. Fast på ett annat plan. Ett evigt plan.<br/>
<br/>
Jag frågar mig själv varför det är helt ok att tvinga protestantiska präster att göra saker som går emot deras tro. Något som för dessa präster är en synd.<br/>
För inte är det ok att tvinga en ortodox kristen, jude eller muslim att äta griskött?<br/>
<br/>
Nu kanske någon funderar på att argumentera att prästerna jobbar för oss och ska böja sig för vad vi tycker.<br/>
Det är _helt_ fel!<br/>
Prästerna har en helt annan arbetsgivare - Gud.<br/>
Dom är "anställda" av Gud, och arbetar med att samla själar till denne.<br/>
Nej, jag är inte religiös. Men jag kan se skillnad på äpplen och päron.<br/>
Att vara med i kyrkan är frivilligt. Kyrkan är dock ingen demokrati, och har aldrig varit det. <br/>
Kyrkan har ett uråldrigt regelverk och styrs av en diktator. Trivs du inte med det, så lämna. Punkt.<br/>
Skyll dig själv på domedagen. (skrämselpropaganda har religiösa samfund alltid kört med).<br/>
<br/>
När det kommer till abort och dödshjälp, så är det en helt annan sak. <br/>
Barnmorskor och doktorer jobbar för _oss_. Vi är deras arbetsgivare - inte Gud. Vi betalar deras lön. Och bor man i Sverige är det _inte_ en fråga om frivillighet att betala skatt. Därför kan vi ställa helt andra krav på dom som jobbar åt oss.<br/>
<br/>
<br/>
Så till alla homosexuella par där ute, gift er allt vad ni kan! <br/>
Men tvinga inte någon som på allvar tror att dom är delaktiga till att för evigt fördöma era själar. <br/>
Visa samma förståelse och tolerans som ni själva kräver.<br/>
<br/>
Det viktigaste är väl trots allt inte hur ni viger er, utan att ni älskar varandra.<br/>
